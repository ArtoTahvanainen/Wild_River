<?php
	include_once 'header.php';
?>
<style>
	<?php include 'CSS\virtavesiekosysteemi.css'?>
</style>


		<div class="main">
			<div class="teksti">
				<h1>VIRTAVESIEKOSYSTEEMI</h1>
				<h2>Rakenne ja toiminta</h2>
				<p>Purot, ojat ja norot saavat vetensä valuma-alueen pintavesistä, jotka kuljettavat veden jokiin ja niiden kautta järviin ja mereen saakka. Virtavedet lähiympäristöineen tarjoavat monille lajeille tärkeitä elin- ja lisääntymisalueita ja muodostavat ekologisia kulkureittejä eläimille ja kasveille.</p><br>
				<img src="IMG/puro.jpeg" style="width: 55%; padding-right: 10px;" align="left"><h3>Luonnontilaiset virtavedet ovat monimuotoisia</h3>
				<p>Virtavedet, jotka tarjoavat vuoden ympäri virtaavaa, happirikasta vettä sekä suojapaikkoja ja runsaasti ravintoa luovat hyvät edellytykset virtavesien eliöstön kehittymiselle. Ihmis-toiminnalta välttyneet luonnontilaiset virtavedet ovat rakenteeltaan monimuotoisia. Niille on ominaista koski- ja suvantopaikkojen vuorottelu, puu- ja kiviaineksen muodostamat erilevyiset ja - syvyiset alueet sekä vaihtelevat virtausolosuhteet. Luontaisille virtavesille on myös tunnusomaista eliöstön vapaa liikkuminen, uoman tulviminen ja rantavyöhykkeen monimuotoinen kasvillisuus.</p><br>
				<h3>Maa ruokkii jokea</h3>
				<p>Valuma-alueen maaperästä virtavesiin huuhtoutuu jatkuvasti eloperäistä ainetta ja ravinteita kulkeutuen veden mukana uomaa alaspäin. Nämä aineet ovat virtaveden eliöstölle elintärkeitä, koska virtavesien perustuotanto on vähäistä. Toisin sanoen ilman kyseistä prosessia virtavesissä ei olisi elämää.</p><br>
				<img src="IMG/taimen.jpg" style="width: 50%; padding-left: 10px;" align="right"><h3>Virtavesien eliöstö muodostaa ravintoverkon</h3>
				<p>Virtavesissä elää erityisesti virtaavan veden elinympäristöön sopeutuneita mikrobeja (sieniä ja bakteereita), leviä, vesikasveja, pohjaeläimiä ja kaloja. Sienet, bakteerit ja pohjaeläimet saavat ravintonsa joen valuma-alueen maaperän eloperäisistä aineista. Virtavesiin eloperäistä ainetta (detritus) huuhtoutuu monessa eri muodossa: kasvikarikkeena, pieninä orgaanisina partikkeleina, humusaineina ja muina liukoisina orgaanisina aineina. Virtavesien kasvit saavat ravintonsa maaperästä veteen huuhtoutuvista ravinteista, kun taas kalat hyödyntävät kaikkia edellä mainittuja eliöryhmiä pohjaeläinten ollessa tärkein ravinto monille virtavesien kaloille.</p><br>
				<h3>Eliöstö kertoo vesistön tilasta</h3>
				<p>Virtavesien eliölajit ja -määrät toimivat indikaattoreina kertoen vesistön tilasta. Vesistön eliöstö tulisi siksi aina selvittää ennen kunnostuksen toteuttamista. Kunnostusta suunniteltaessa tulee ottaa huomioon virtavesistön rauhoitetut tai uhanalaiset lajit.</p><br>

				<h2>Pohjaeläimet</h2>
				<p>Merkittävän osan joen ravintoverkosta muodostavat pohjaeläimet. Niiden ollessa tärkeää ravintoa erityisesti kaloille. Pohjaeläimet ovat selkärangattomia eläimiä, jotka ovat jossakin elinvaiheessaan riippuvaisia vedenalaisesta alustastaan. Osa pohjaeläimistä elää kivien ja kasvien pinnoilla, jotkut uivat vapaana pohjan tuntumassa, ja osa elää pohjaan kaivautuneina. Monimuotoinen pohjaeläinyhteisö on merkki hyvä laatuisesta purosta tai joesta, joten ne toimivat hyvänä indikaattorina virtavesien ekologista tilaa arvioitaessa.</p><br>

				<img src="IMG/toukka.jpg" style="width: 50%; padding-left: 10px;" align="right"><p>Puro- ja jokiuomastoa alaspäin edetessä virtavesien pohjaeläinyhteisö muuttuu. Yksi merkittävä syy tähän on ravinnonlaadussa tapahtuva muutos, jota pohjaeläimet hyödyntävät. Latvapuroissa on useimmiten tarjolla runsaasti rantapuustosta ja pensaikosta lähtöisin olevaa lehtikariketta ja siksi pohjaeläinyhteisö koostuu suurelta osin kariketta ravinnokseen käyttävistä pilkkojista. Tämä veden mukana kulkeutuva ja pohjalle laskeutuva orgaanisen aineen partikkelikoko pienenee pikkuhiljaa alavirtaan päin edetessä. Partikkelikoon pienentyessä runsastuvat suodattaja- ja kerääjäpohjaeläimet. Suodattajat hyödyntävät ohi virtaavassa vedessä olevia ravintopartikkeleita ja kerääjät keräävät ne ravinnokseen jokiuomien pohjalta. Lisäksi virtavesien pohjaeläimistöön kuuluu kaapijoita, jotka saavat ravintonsa kiinteillä alustoilla olevista pohjalevistä ja petoja, jotka saalistavat ravinnokseen muita pohjaeläimiä. </p><br>

				<h2>Vesikasvit</h2>
				<p>Seisovasta vedestä poiketen virtaavassa vedessä kasvaa vähemmän suurikokoisia vesikasveja (makrofyyttejä). Virtaavan veden vaihtelevat olosuhteet suosivat kasvillisuutta, joka on sopeutunut virtaavan veden olosuhteisiin. Kasvillisuuden muodostumista säätelevät virtauksen voimakkuus ja pohjan laatu.  Esimerkiksi sammalet pystyvät kasvamaan kovassakin virrassa ja kiinnittymään kivien pinnoille muodostaen mattomaisia kasvustoja nopeasti virtaavilla ja kivikkoisilla koskipaikoilla. Pehmeäpohjaisilla, hitaasti virtaavilla suvantopaikoilla kasvillisuus koostuu lähinnä putkilokasveista ja muistuttaa järvien vyöhykkeistä kasvillisuutta. Myös veden laatu, kuten ravinnepitoisuus ja sameus vaikuttavat kasvillisuuden koostumukseen ja lajimäärään. </p><br>

				<img src="IMG/kasvi.jpg" style="width: 45%; padding-right: 10px;" align="left"><p>Pienten latvavesien vesikasvillisuus poikkeaa vesistöjen alaosien kasvillisuudesta olemalla luonnontilaisissa latvavesissä lajimäärältään pienempää. Puiden varjostaessa joki- tai purouomaa putkilokasvien määrä on usein vähäisempää, kun taas sammalet voivat kasvaa vähässäkin valossa. Virtavesien alaosat ovat usein huomattavasti leveämpiä, varjostus vähäisempää ja ravinnepitoisuudet suuremmat. Siksi kasvustot ovat alaosilla runsaampia ja putkilokasvien lajimäärä suurempi. </p><br>

				<p>Virtavesien ekosysteemin kannalta vesikasvit ovat tärkeitä. Muun muassa sammalet toimivat elinympäristönä virtavesien selkärangattomille pohjaeläimille ja rantakasvillisuus toimii luontaisena eroosiosuojana. Rantakasvillisuus sekä uomaan kaatunut puuaines tuovat suojaa kaloille ja varjostavat uomaa paahtavalta auringolta. Puiden ja pensaiden lehdet ja karike toimivat tärkeinä ravinnonlähteinä vesieliöstölle ollen näin tärkeitä ekologisen tilan kannalta. Lisäksi puut ja pensaat lisäävät maisema-arvoa.</p><br>

				<p>Uoman liettyminen johtaa usein uoman umpeen kasvamiseen. Luontaisia mittasuhteitaan leveämmäksi kaivetun uoman virtaus ei kykene pitämään uomaa puhtaana johtaen sen liettymiseen, vesisyvyyden alenemiseen ja vesikasvien levittäytymiseen uoman pohjalle. </p><br>

				<h2>Virtavesien kalat</h2>
				<p>Useat kalalajit tarvitsevat virtaavaa vettä esiintyäkseen. Virtavesiemme kalalajistoon kuuluu useita kalalajeja, kuten lohikaloja (taimen, harjus, siika ja lohi), monia särkikaloja sekä muita kalalajeja kuten ahven, hauki, kiiski, made ja kymmenpiikki. Vitavesissämme elää myös vierasperäisiä kalalajeja kuten puronieriä ja kirjolohi. </p><br>

				<p>Kalat saavat ravintonsa eläinplanktonista, pohjaelämistä, kaloista ja kasveista. Eläinplanktonia syövät kaikki kalat ensimmäisen kesän aikana, mutta osalla kaloista se säilyy pääravintona koko elämän. Osa kalalajeista siirtyy kasvaessaan pohjaeläinravinnosta kalaravintoon. Jotkut särkikalat käyttävät muun ravinnon ohella myös kasviravintoa, mutta puhtaasti kasviravintoa käyttäviä kaloja ei tavata Suomessa.</p><br>
				<h3>Kalat tarvitsevat erilaisia elinympäristöjä</h3>
				<p>Kalat vaativat elämänsä eri vaiheissa erilaisia elinympäristöjä, kuten kutu-, ruokailu- ja talvehtimisalueita. Ne vaeltavat näiden elinympäristöjen välillä vuoden ajan mukaan.  Kalojen koon kasvaessa elinympäristövaatimukset muuttuvat. Kalanpoikaset valitsevat yleensä elinympäristökseen matalia, hitaasti virtaavia ja suojaisia koskialueilta. Kasvaessaan ne alkavat suosimaan enemmän syviä, nopeammin virtaavia ja karkeapohjaisia alueita.</p><br>

				<img src="IMG/harjus.jpg" style="width: 60%; padding-left: 10px;" align="right"><p>Kalalajit voidaan jaotella virrassa ja suvannoissa eläviin lajeihin. Koskialueita suosivat lohikalat, kivennuoliainen ja simput sekä jotkin särkikalat. Made ja mutu suosivat kivikkopohjaisia koskialueiden reunoja. Salakka ja kuha taas valitsevat elin-alueikseen tasaisen rauhallisia virtausalueita. Jokien hitaasti virtaavilla osuuksilla kasvillisuuden seassa viihtyvät ja ruokailevat särki, lahna, pasuri, hauki, ahven ja kiiski. Kun taas ruutana, suutari, sorva, ankerias ja piikkikalat suosivat elinalueekseen jokien poukamia. Järvet lisäävät ja monipuolistavat järvissä viihtyvien lajien määriä niihin yhteydessä olevissa joissa.</p><br>

				<p>Lajista riippuen kalat valitsevat kutu-alueekseen koskipaikan, rantavyöhykkeen tai suistoalueen. Kalat valitsevat kutupaikan esimerkiksi pohjan laadun, virrannopeuden ja vesisyvyyden mukaan. Osa jokikaloista suosii talvehtimispaikkoina järvien ja merien syvänteitä. Joessa talvehtiminen tapahtuu pääosin hidasvirtaisilla suvantoalueilla ja syvänteissä. Puroon ja jokeen talvehtimaan jäävät lohen ja taimenen poikaset pyrkivät suojaan kivien, juuristojen ja puunrunkojen alle. Kalat tarvitsevat suojapaikkoja elinympäristössään. Suojapaikkoja synnyttää vesikasvillisuus, rantapenger törröttävine puunjuurineen, virtaavan veden ylle kaatuneet puunrungot ja muut isot puunkappaleet, varjostava rantakasvillisuus, kivet, veden pyörteisyys ja syvänteet.</p><br>

			</div>
		</div>
	</div>
	
<?php
	include_once 'footer.php';
?>